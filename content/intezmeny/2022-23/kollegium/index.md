---
title: "Kollégium"
date: 2022-12-10
image: images/dokumentum/green.png
aliases:
  - "/intezmeny/kollegium"
---

A kollégium az iskola épületében található, lakói iskolánk tanulói. A kollégiumi jellegből adódóan a délelőtt folyó tantervi órák szerinti oktatás kiegészül a délutáni tevékenységgel, mely során az alábbi foglalkozások kiemelt hangsúlyt kapnak: 

- séta, játékfoglalkozás, sportfoglalkozás, mindennapos testnevelés, fakultációs foglalkozások, tanulószobai foglalkozás, manuális tevékenység.

A kollégium kiemelt társadalompolitikai szerepe és feladata, hogy fenntartsa a társadalmi mobilitást: esélyeket teremtsen, biztosítsa a hozzáférést a jó minőségű tudáshoz, segítse a szociális, kulturális hátrányok lekűzdését, a társadalmi integráció folyamatát. Kiemelt szerepe van a tanulás megalapozásában, a tanuláshoz szükséges készségek, képességek, a NAT-ban meghatározott kulcskompetenciák erősítésében, a tehetségek felismerésében, fejlesztésében, a tanulók felzárkóztatásában.

A tanulók életrendjének elvei

- Folyamatos fejlesztés biztosítása az intézmény Pedagógiai Programjának megfelelően.
- Speciális igényeihez alkalmazkodó napirend, házirend kialakítása.
- A tanulók életkori, fejlettségi és biológiai szükségletének figyelembevétele.
- A változatos tevékenykedtetés szem előtt tartása.
- Az egyenletes terhelés biztosítása.

Az akadályozott gyermek nevelése a pedagógus részéről nagyfokú empátiát, elfogadási készséget, türelmet, magas szintű módszertani, neveléstudományi, pszichológiai ismeretet igényel.
Az intézményi feladatellátás speciális jellegéből eredően a nevelői szerepkör komplex értelmezést kap, amelybe – a napi szintű feladatellátáson túl – beletartozik a családi és közösségi ünnepek kiemelt kezelése, az ünnepekre történő felkészítés, s ezen keresztül a nemzeti identitás kialakítása, fejlesztése, innovatív tevékenységekbe való bekapcsolódás, az integrált programokon való részvétel, a tanulók személyiségfejlesztésének, közösségi kapcsolatainak kialakítása, szociális kompetenciáik megalapozása, fejlesztése, tágabb értelmezése, továbbá a szülőpótló szerep biztosítása, családokkal , gyermekotthonnal, szükség esetén gyermekvédelmi szervekkel való kapcsolattartás.

Az egyéni és életkori sajátosságok, a sajátos nevelési igényű tanulók szükségleteinek figyelembe vétele mellett a:

- tanulói aktivitásra, meglévő tudásra, képességekre építkezés,
- folyamatos fejlesztés biztosítása,
- kis lépések elvének betartása, az érési folyamat alakulásának figyelembe vétele,
- cselekvésbe ágyazott ismeretszerzés hangsúlyozása,
- megfelelő ismétlés és gyakoroltatás, folyamatos ellenőrzés és értékelés biztosítása, pozitív megerősítés, 
- egyéni képességen alapuló differenciált nevelés, oktatás megvalósítása,
- tehetség feltárása, gondozása, esélyteremtés, reális önismeret, önérvényesítés megvalósítása,
- integrált nevelés, az integrációt elősegítő pedagógiai módszerek alkalmazása.
