---
title: "Az iskoláról"
date: 2022-12-10
image: images/dokumentum/green.png
aliases:
  - "/intezmeny/"
---

Intézményünk – alapító igazgatónk, Pápay Ágoston munkásságának köszönhetően - 1973. október 1-je óta látja el a megye (középsúlyos fokban) értelmileg akadályozott tanköteles tanulóinak iskolai nevelését –oktatását, szakképzését, mint bentlakásos gyógypedagógiai intézmény.

A 100 fő körüli tanulólétszámunk kb. 1/3-a gyermekvédelmi gondoskodás alatt álló gyermekekből tevődik össze.
A tanulók többsége hátrányos helyzetű szociokultúrális környezetből érkezik.

Az intézményben dolgozó 33 pedagógus munkáját, 15 gyógypedagógiai asszisztens, 13 gyermekfelügyelő és 8 technikai dolgozó segíti.

### Főbb célkitűzések

Pedagógiai modellünk az értelmileg akadályozottak nevelése – oktatása terén a szociális tanulásra, fejlesztésre, motivációk nyújtására, az önállóság támogatására, a környezet gondoskodására ösztönző komplex támogatás megvalósítása.

Ennek érdekében a pozitív életélmények, a szociális és lelki szükségletek kielégítésének lehetőségével igyekszünk hozzájárulni a minél teljesebb önmegvalósításhoz.

Ugyanakkor hangsúlyosnak tartjuk, hogy a társadalom tanulóinkat egész életre szóló segítséggel, életvezetési támogatással vegye körül.

### Intézményi szerkezet

- Fejlesztő iskolai csoport – súlyosan halmozottan sérült tanulók részére
- általános iskolai szakasz – 1-8. osztály
- készségfejlesztő iskolai előkészítő szakasz – 9-10. osztály
- készségfejlesztő iskolai szakasz – 11-12., valamint 13-14. osztály 
- kollégiumi ellátás.

### Rehabilitációs foglalkozások, szakkörök

E foglalkozások keretében a tanulók olyan speciális – egyéni vagy kiscsoportos formában történő – fejlesztése valósul meg, melynek célja az iskola általános célrendszeréhez illeszkedő fejlesztőprogramok, terápiás eljárások alkalmazása.

Területei: 

- logopédiai foglalkozás; gyógytestnevelés; gyógyúszás, gyógylovaglás; kutyás terápia, festésterápia; differenciált fejlesztés; egyéni fejlesztés.
  
A tanulóink tehetségének kibontakoztatását egyéni érdeklődésükhöz mérten az alábbi szakkörök biztosítják:
- sport szakkör (kezdő, haladó); judo és kempo foglalkozások, ULWILA zenei szakkör, csengettyű szakkör, néptánc, énekkar.

### Speciális oktatási területek

Kiemelt hangsúlyt kapnak az élethelyzetekben történő tapasztalatgyűjtés, az önkifejezés megvalósítását segítő programok, valamint az egészséges életmódra nevelés.

A fenti célt szolgáló munkánknak köszönhetően az elmúlt években a következő eredményeket értük el:

- Örökös ökoiskola cím elnyerése kétszer,
- Erőszakmentes, egészségtudatos iskola cím elnyerése,
- Referencia intézményi előminősítés iskolaként és kollégiumként öko- és tehetséggondozás témakörben,
- Öko- és egészségnevelési munkacsoport  folyamatos működtetése évek óta

### Kollégium

A kollégiumi jellegből adódóan a délelőtt folyó tantervi órák szerinti oktatás kiegészül a délutáni tevékenységgel, mely során az alábbi foglalkozások kiemelt hangsúlyt kapnak: 

- séta, játékfoglalkozás, sportfoglalkozás, mindennapos testnevelés, fakultációs foglalkozások, tanulószobai foglalkozás, manuális tevékenység. 

### Szocializáció, integráció

Célkitűzéseink között szerepel, hogy keressük azokat a lehetőségeket, melyek által növendékeink egyre több szinten bekapcsolódhatnak tágabb környezetük közösségeibe.

Ennek kapcsán rendszeresen résztveszünk a városi ünnepségeken, színház-látogatásokon, kultúrális fesztiválokon.

Közös sport- és szabadidős rendezvényeket szervezünk a helyi, illetve a környező települések oktatási intézményeivel.


{{<gomb "Fejlesztő iskola" "/intezmeny/fejleszto-iskola">}}
{{<gomb "Általános iskola" "/intezmeny/altalanos-iskola">}}
{{<gomb "Készségfejlesztő iskola" "/intezmeny/keszsegfejleszto-iskola">}}
{{<gomb "Kollégium" "/intezmeny/kollegium">}}