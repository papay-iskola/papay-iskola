---
title: "Általános iskola"
date: 2022-12-10
image: images/dokumentum/green.png
aliases:
  - "/intezmeny/altalanos-iskola"
---

Az értelmileg akadályozott tanulók általános iskolai fejlesztése az alábbi pedagógiai szakaszokban történik.

1. Alsó szakasz: (1-4. évfolyam, fejlesztő nevelés-oktatás, autizmussal élők csoportja)

Elsődleges cél a pszichés funkciók fejlesztése, képesség- és szokásrendszerek kialakítása - játékos fejlesztési formák dominanciájával. A valóság megismeréséhez szükséges ismeretek és technikák elsajátítása, kiemelve a napi tevékenységekbe ágyazott ismeretközvetítést, készségfejlesztést. A fejlesztő munkának ki kell térnie a jel- és szimbólumértés képességének kialakítására.

2. Felső szakasz: (az általános iskola 5-8. évfolyama)

Előtérbe kerül az ismeretek bővítése, alapvető kultúrtechnikai ismeretek differenciált alkalmazása, a munkaképességek kialakítása és a normakövetés egyszerű szociális kapcsolatokban. Gyakorlati jellegű tevékenységek, életvezetést segítő technikák alkalmazása és megerősítése képezi a fejlesztés központi feladatát.

Az általános iskolában dolgozó jól felkészült gyógypedagógusok munkáját valamennyi osztályban gyógypedagógiai asszisztensek segítik.

Az iskola oktató – nevelő – fejlesztő munkája nyitott, a szülők számára évente több alkalmat, nyílt napot, foglalkozást is biztosítunk, ahol betekintést nyerhetnek a mindennapi fejlesztő munkánkba.

Tanulmányi, kulturális és sportversenyeken vesznek részt tanulóink.

Programjainkon szeretettel fogadjuk tanulóink családtagjait és a társintézmények tanulóit.

Fontosnak tartjuk az integrációt, gyakran veszünk részt többségi társadalmi rendezvényeken, kulturális eseményeken, érzékenyítő programokon.
