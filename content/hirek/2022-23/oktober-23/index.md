---
title: Október 23-ai megemlékezés az iskolában
date: 2022-11-02
author: Bereczkiné Balázscsik Mária
tags:
  - iskolaújság
  - október 23
  - ünnepség
---

2022\. október 21-én tartottuk az 1956. október 23-ai forradalom 66 évvel ezelőtt történt eseményeinek felidézésével műsorunkat. Osztályomból mindenki izgatottan várta ezt a napot, mert most 2 év elteltével már élőben is emlékezhettünk hőseinkre a harcban elesettekre. 

Tamási Lajos: Piros a vér a pesti utcán versét Czövek Ézsaiás előadásában hallgathatta meg a közönség. B

Beethoven: Egmont nyitány aláfestő dallamai kíséretében Kiss Dénes: Velünk vagy ellenünk versét adta elő Seres Balázs, Mozbauer Tamás és Oláh Titanilla.

A kivetítőn korabeli képek és archív videók, varázsolták elénk a régi eseményeket, érzelmileg nagy hatást gyakoroltak mindannyiunkra. Legmeghatóbb a színpadon kialakított emlékhely tövébe az emlékezés virágainak elhelyezése volt.

A közönség soraiban lévő tanulók is átérezték ennek  a Nemzeti ünnepnek a hangulatát, figyelmesen, alkalomhoz illően viselkedtek.

Köszönjük a műsor támogatását!
