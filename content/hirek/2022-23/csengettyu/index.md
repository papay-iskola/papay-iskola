---
title: Csengettyű szó…
date: 2022-12-20
author: Korláth Mónika
tags:
  - iskolaújság
  - alapítvány
  - karácsony
  - csengettyű
  - fellépés
---

A Harangvilág csengettyűs csoport kicsit megfiatalítva, újabb lelkes tagokkal bővülve, több meghívásnak tett eleget. 

2022\. november 18-án Biatorbágyon szerepeltünk a „Zene Világnapja Másként” nevű rendezvényen, ahol népdalokat adtunk elő. 

Sárbogárdon a „Fogyatékkal Élők Világnapja” alkalmából kaptunk felkérést 2022. december 2-án, ott a karácsonyi repertoárunkkal leptük meg a lelkes közönséget.

Ünnepi műsorunkat nagy szeretettel mutattuk be a martonvásári Teleki Blanka Hölgyklub, a kulcsi Napfény Idősek Otthona és a Szülőklub karácsonyi rendezvényein.

A tanulóink, lelkes és kitartó munkájuknak köszönhetően, nagy tapsot és sok szeretetet kaptak ezen fellépések során. 

Fellépések:

| Esemény                     | Helyszín    | Időpont            |
|-----------------------------|-------------|--------------------|
| Zene Világnapja Másként     | Biatorbágy  | 2022. november 18. |
| Fogyatékkal Élők Világnapja | Sárbogárd   | 2022. december 2.  |
| Teleki Blanka Hölgyklub     | Martonvásár | 2022. december 13. |
| Napfény Idősek Otthona      | Kulcs       | 2022. december 14. |
| Szülőklub                   | Martonvásár | 2022. december 16. |
