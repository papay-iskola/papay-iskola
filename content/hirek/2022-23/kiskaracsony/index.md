---
title: Kiskarácsony 2022.
date: 2022-12-20
author: Puskás Szilvia
tags:
  - iskolaújság
  - alapítvány
  - ünnepség
  - karácsony
  - támogatás
---

Az adventi gyertyagyújtások a hagyományoknak megfelelően rövid műsorral egybekötve valósultak meg. 

Az ebédlőben felállított fenyőt is az eddig megszokottak szerint osztályonként díszítettük fel, öltöztettük ünneplőbe.

Az ünnepi héten sok vendég érkezett iskolánkba, a szigetszentmiklósi iskolások a Diótörő történetének egy részletét adták elő, valamint énekes, táncos produkciókkal lepték meg iskolánk tanulóit.

A martonvásári Művészeti Iskola növendékei hangulatos, színvonalas karácsonyi koncerttel örvendeztették meg a hallgatóságot.

A 4. adventi gyertya meggyújtásakor iskolánk énekkara és csengettyűsei is felléptek.

A karácsonyi ünnepi műsorral a 6 – 7. és a 7 – 8. osztályosok készültek, Jézus születésének történetét elevenítették fel. 

Az osztályok tanulói, az énekkar tagjai, csengettyűseink sokat készültek, hogy méltóképpen emlékezzünk a megváltó születésére. 

A műsort követően minden osztály megtartotta saját osztálykarácsonyát. 

Támogatóinknak köszönhetően minden diákunk boldog arccal bonthatta ki az angyalok által összekészített csomagokat. Hálás szívvel gondolunk rájuk!

Köszönet Mindenkinek, aki bármilyen formában is segített abban, hogy teljesüljenek iskolánk tanulóinak kívánságai! 
Köszönet minden Kollégának, aki hozzájárult, hogy igazi tartalommal, szeretettel töltsük meg az ünnepet. Varázsoljunk mosolyt tanulóink arcára. 
