---
title: Munkahelyi Gyakorlat Program
image: images/dokumentum/yellow.png
date: 2022-09-01
type: blog
aliases:
  - /szakmai-programok/munkahelyi-gyakorlat/
---

Az értelmi sérült fiatalok integrált munkavállalását elősegítő Munkahelyi Gyakorlat (MHGY) modellprogramot a Salva Vita alapítvány dolgozta ki 1996-ban.

Az iskolarendszeren kívüli, munkára felkészítő képzésen való részvétellel az értelmi sérült emberek számára lehetőséget nyújt arra, hogy megismerjék a különféle munkavégzési lehetőségeket, megtanulják a munkahelyi követelményeket és szabályokat, valamint önálló életvitelük megalapozásához tapasztalatot gyűjtsenek. A modellprogramot először a speciális és készségfejlesztő szakiskolák tanulói számára dolgozták ki az Alapítvány munkatársai, az értelmi sérült emberek rehabilitációjában nagy tapasztalattal rendelkező szakemberek.

Intézményünk a speciális szakiskolai képzések beindításával (2004.) a fenti programot is adaptálta és beemelte pedagógiai programjába.

A munkahelyi gyakorlat során a 11-14. osztályos fiatalok heti rendszerességgel egy napon térítés mentes munkát végeznek 4 órában külső munkahelyen.

A munkahelyekkel az iskola együttműködési megállapodást köt. Az adott munkanapon az előre kialakított 3-5 fős tanulócsoportot egy állandó segítő kolléga kíséri a munkahelyre, ahol a többi munkavállalóval együtt végzik a fiatalok a rájuk bízott feladatokat.

A munkahelyek voltak az elmúlt években:

- Coop ABC
- Idősek otthona
- Csíki lovarda
- Feldhoffer kertészet
- MTA kutatóintézet fajtakísérleti állomása
- tordasi Gesztenyés Egyesített Szociális Intézmény
- martonvásári Akadémiai Nyomda
- Marton Gazda Kft.
