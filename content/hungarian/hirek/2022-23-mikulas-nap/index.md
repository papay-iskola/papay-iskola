---
title: Mikulás nap
date: 2022-12-19
image: 2022/12/mikulas-nap/borito.png
author: Szabóné Torda Csilla
#description : "meta leírás"
tanev:
  - "2022-23"
tags:
  - iskolaújság
---
Nagy örömünkre idén újra hagyományos formában tudtuk megrendezni a Mikulás napot. Nagyon jó volt újra együtt lenni, és részt venni az ilyenkor szokásos színvonalas Mikulás programokon!

Már a készülődés során is igyekeztünk megteremteni azt a klasszikus hangulatot a dekorációkkal, amitől jóleső érzéssel gondolunk az ünnepekre. Az előtérben igazi Mikulás szobát alakítottunk ki,  a gyerekek boldogan fotózkodtak benne egész héten. 


Mikulás napján aztán egész nap változatos programok várták a gyerekeket. Délelőtt a Mikulás és a krampusz integettek be az ablakokon, aztán a gyerekekre várt a feladat, hogy az iskola épületében megkeressék és összeszedjék a Mikulás bácsi szétgurult holmiját.

A bábelőadáson Bea néni és a gyerekek Lúdas Matyi meséjével ajándékozták meg az egész iskolát, amit ezúton is nagyon köszönünk! Délután már mindenki csak a Mikulást várta. Együtt énekeltünk az énekkarral és Kincs Sanyi bácsival, hívogatásunkra megérkezett a várva várt Mikulás is.

A felnőttek mesejátéka is sok- sok éves hagyománya iskolánknak, nagyon örültünk, hogy idén újra élvezhettük.

Minden résztvevőnek köszönjük a felejthetetlen perceket! A műsor végeztével a Mikulás mindenkihez ellátogatott, szeretettel és finomságokkal várták a gyerekek. 

Nagyszerű nap volt, mindenkinek köszönjük aki bármilyen módon segítette, hogy ez a nap ilyen meghitt lehetett!

{{<gphoto "CbTXTDtGfQf2h5se6">}}